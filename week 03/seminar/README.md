### Задача 1
Да се въведе цяло число. Да се изведат на стандартния изход цифрите на четните му позиции, започвайки броенето от 1 отляво надясно.

#### Пример 1:
*Вход:* 787653 <br>
*Изход:* 8 6 3

#### Пример 2:
*Вход:* -472791 <br>
*Изход:* 7 7 1

---

### Задача 2
Програмистите имат един интересен навик - когато нещо се развали, те си създават ново. Следвайки същия принцип, Аня е решила да си напише собствен калкулатор, вместо да да си закупи нов от книжарница. Калкулаторът смята прости изрази от вида “[*число*] [*операция*] [*число*] [*операция*]...”, където [*операция*] може да бъде `+`, `-`, `*`, `/`, а [*число*] е реално число. Въвеждането продължава до въведен знак `=`, а действията се изпълняват без приоритет по реда на въвеждане.
Да се напише програма, която реализира калкулатора на Аня по въведен от клавиатурата вход..

#### Пример:

*Вход:* 3 + 2 * 5 / 2 + 5 = <br>
*Изход:* 17.5

---

### Задача 3
Ванката е организирал курсове по математика за ученици и е забелязал, че голяма част от тях се затрудняват с намирането дали дадено число е просто. Да се напише програма, която проверява дали дадено положително цяло число е просто.

#### Пример:

*Вход:* 47 <br>
*Изход:* true

---

### Задача 4:
Да се напише програма, която при въвеждане на цяло положително число *number*, извежда числата от 1 до *number***number* в зигзагообразен ред.
Зигзагообразен ред е такъв ред, при който първите *number* елемента се извеждат във възходящ ред, следващите *number в низходящ ред и т.н.

#### Пример:
*Вход:* 3 <br>
*Изход:* <br> 
1 2 3 <br>
6 5 4 <br>
7 8 9

---

### Задача 5:
Дадено е цяло положително число *number* (с не повече от 12 цифри). Да се напише програмен фрагмент, който проверява дали цифрите му образуват палиндром.

#### Пример:
*Вход:* 1987891 <br>
*Изход:* yes

---

### Задача 6:
Наско Равносметката е почетен член на Клуб ”Любимец 13”. Всяка сутрин той купува вестник „Аз смятам” и най-старателно преглежда публикуваните във вестника числа. „Любимо” число той нарича числото **13** и всяко число, което дава **13** след задраскване на няколко от цифрите му. Той най-старателно изброявал любимите числа във вестника. Един ден решил вместо сам да брои да състави програма, която прави това.

Да се помогне на Наско с написването на програма, която по въведено число **N** преценя дали е любимо.

#### Пример 1:
*Вход:* 1234 <br>
*Изход:* yes


#### Пример 2:
*Вход:* 3567192 <br>
*Изход:* no