### Задача 1

Дадени са два сортирани възходящо масива: arrayA и arrayB, от цели числа. Да се напише програма, която въвежда брой на елементите в масивите, съответно n и m, самите елементи и след това ги слива в нов сортиран възходящо масив.

Забележка: Масивите са с максимален капацитет от 128 елемента. Да се приеме, че входът брой на елементите в масивите е валиден и не е нужна валидация.


#### Пример:

**Вход:** <br> 
5 <br>
1 3 6 7 8 <br>
7 <br>
2 4 5 7 9 11 12 <br>

**Изход:** 1 2 3 4 5 7 7 8 9 11 12

#### Ограничения: 
2 <= N, M <= 128

---

### Задача 2

Площадка се последователност от еднакви съседни числа. Да се намери дължината на най-дългата площадка в даден масив, съставен от size числа, както и индексите на началото и края й.

#### Пример:

**Вход:** <br>
11 <br>
1 1 1 4 5 5 1 3 3 3 3 <br>

**Изход:** 4 7 10

#### Ограничения: 
2 <= N <= 128

---

### Задача 3

Даден е масив от size реални числа. Да се напише програма, която извежда сумата на елементите, разположени преди първия отрицателен елемент.

#### Пример:

**Вход:** <br>
10 <br>
1 5.8 3 0 1.568 -1 9 4 0.45 -7

**Изход:** 11.368

#### Ограничения: 
2 <= size <= 128

---

### Задача 4

Да се провери дали масив от символи с дължина size е палиндром

#### Пример:

**Вход:** <br>
8 <br>
a ! 2 b b 2 ! a

**Изход:** Yes

#### Ограничения: 
2 <= size <= 128

---

### Задача 5

Дадени са size на брой цели положителни числа, разположени в кръг (т.е приема се, че последното и първото число са съседни и при итериране, когато се достигане края на редицата, обхождането започва от първия ѝ елемент) и число k, такова че size и k са взаимно прости (т.е нямат общи делители, освен единицата). Започвайки от елемента на индекс 0, да се изведат всички числа от кръга, придвижвайки се с k позиции на всяка итерация.

**Забележка:** Масивът е с максимален капацитет от 1024 елемента. Приема се, че входът е валиден и не е нужна валидация. Позволява се разрушаване на масива.

**Вход:**

На 1-вия ред на стандартния вход се въвеждат числата **N** и **K**, разделени с интервал. На следващия ред, разделени с интервал, се въвеждат **N**-те числа, разположени в кръг.

**Изход:**

На единствения ред на стандартния изход се извеждат **N**-те числа, подредени по гореуказания начин.

#### Пример:

**Вход:** <br>
10 3 <br>
1 2 3 4 5 6 7 8 9 10<br>

**Изход:** 1 4 7 10 3 6 9 2 5 8

#### Ограничения: 
2 <= N <= 1024

#### Илюстрация:

число      | 1 | 2 | 3 | 4 | 5 | 6 | 7 | 8 | 9 | 10 |
-----------|---|---|---|---|---|---|---|---|---|----|
индекс     | 0 | 1 | 2 | 3 | 4 | 5 | 6 | 7 | 8 | 9  |
итерация 1 | ^ |   |   | ^ |   |   | ^ |   |   | ^  |
итерация 2 |   |   | ^ |   |   | ^ |   |   | ^ |    |
итерация 3 |   | ^ |   |   | ^ |   |   | ^ |   |    |

---

### Задача 6

Да се въведе редица от цели числа с размерност size и да се провери дали сумата на нейни последователни елементи може да даде числото sum.

На първия ред на стандартния вход се въвежда size - броя числа. Следват size на брой цели числа - елементите на редицата с ненамаляващи членове. На нов ред се въвежда sum - търсената сума.

На единствения ред на стандартния изход да се изведе “yes”, ако sum може да се образува от сумата на последователни елементи от редицата и “no” - в противен случай.

#### Пример:

**Вход:** <br>
6 <br>
1 2 3 4 5 6 <br>
12 <br>

**Изход:** Yes

#### Ограничения: 
2 <= size <= 128

---

### Задача 7

Да се въведат sizeN на брой цифри, последвани от още sizeM цифри. Да се намери сумата на числата, които се образуват от тях. 

**Забележка:** Да се реализира валидация за цифрите и размерите. 

#### Пример:

**Вход:** <br>
5 <br>
1 5 3 8 7 <br>
3 <br>
4 8 7

**Изход:** 15874

#### Ограничения: 
2 <= sizeN, sizeM <= 16

---

### Задача 8

Ванката е научил, че ще се проведе турнир на тема любимата му компютърна игра. Всеки мач е с различна продължителност, някои от тях се застъпват частично или нацяло и Ванката старателно си е записал броя от N мачове, които иска да гледа, както и началото и края на всеки един от тях, измерено в минути от началото на турнира. Той няма препятствия да гледа по неограничен брой мачове едновременно. По зададения от Ванката списък да се изведе началото и края на най-дългия интервал, в който той е гледал турнира без прекъсване.

#### Пример:

**Вход:** <br>
6 <br>
11 12 <br>
1 3 <br>
6 7 <br>
2 6 <br>
12 13 <br>
11 12 <br>

**Изход:** 1 7 

#### Ограничения: 
0 < N, M < 1024
0 < Ai, Bi < M, i ∈ [1, N]

---

### Задача 9

Да се напише алгоритъм за сортиране на редица от N реални числа в намаляващ ред.

#### Ограничения: 
0 < N < 128


---

#### Задача 10

Да се напише алгоритъм, откриващ всички срещания на дадено цяло число X в масив от цели числа с размерност N.

#### Пример:

**Вход:** <br>
6 <br>
1 12 45 1 1 12 <br>
1

**Изход:** 0 3 4

#### Ограничения: 
0 < N < 128
