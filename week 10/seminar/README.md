### Задача 1

Да се напише програма, която въвежда брой на низове в редица и самите низове и намира индекса на лексикографски най-големия от тях. Да се използва помощна функция, връщаща по-големия от два низа. 

Да се реализира и използва допълнителна помощна функция greaterThan, която по два подадени низа връща дали първият е по-голям от втория.

### Забележка: 
Низовете са статично заделени и имат максимална дължина 128

### Пример:

**Вход:** <br>
6 <br>
programming <br>
computer <br>
function <br>
math <br>
c++ <br>
graph <br>

**Изход:**  programming

---

### Задача 2

Дума се дефинира като поредица от малки и главни латински букви. Да се напише функция difference, която намира разликата между две думи. Разлика се нарича броя различни символи на еднакви места в думите. Ако думите са с различна дължина, всички останали символи в по-дългата дума се прибавят към разликата.

Да се напише програма, която прочита изречение от стандартния вход, отделя всички негови уникални думи в нов динамичен масив и определя най-малката разлика между две различни думи, като ги извежда на екрана. Ако има две двойки с една и съща разлика, да се изведе, което и да е от тях.

### Забележка
 Изречението е с максимум 128 символа, вкл. знака за край на низ.

### Пример:

**Вход:** <br>
I have to go to the shop to buy a coffee.

**Изход:** <br>
to go 1

---

### Задача 3
Да се напише функция, която по подаден списък със size имена, връща индексът на най-често срещаното име в него и броят на срещанията му.
Имената не се различават на база главни и малки букви.

### Забележка: 
Всяко име съдържа максимум 128 символа. Приема се, че имената са коректно въведени.

### Пример:

**Вход:** <br>
8 <br>
Anna <br>
Maria <br>
Peter <br>
Maria <br>
Anna <br>
Anna <br>
Ivan <br>
Katya <br>

**Изход:** Anna 3

---

### Задача 4

Да се напише функция, която приема списък от size думи и връща изречението, получено от конкатенирането на всички думи, започвайки отзад напред

### Забележка: 
Думите съдържат не повече от 128 символа. Броят на думите size е по-голям от 2 и по-малък от 1024

### Пример:

**Вход:** <br>
8 <br>
faster <br> 
be <br>
to <br>
computer <br>
my <br>
like <br>
would <br>
I

**Изход:** I would like my computer to be faster

---

### Задача 5

Да се напише функция **replace**, която приема низ, търсена дума и дума-заместник и заменя всяко срещане на търсената дума в низа с думата-заместник.

Да се напише програма, която прочита от стандартния ред изречение и две думи и извежда на стандартния изход низът, получен след прилагане на въпросната функция.

### Пример:

**Вход:** <br>
Bobby loves cats and dogs <br>
cats programming

**Изход:** Bobby loves programming and dogs

### Забележка: 
Думите съдържат не повече от 128 символа. Общият брой на символи във входния низ е не по-голям от 1024

---

### Задача 6

Докато Аня е навън, Ванката е решил да пакости и да преформатира на случаен принцип документацията на проекта ѝ по програмиране.

Аня винаги проверява документите, преди да ги изпрати, но този път пораженията са твърде много, за да се поправят на ръка. Да се напише програма, която форматира разбъркания текст.

**Вход:**

Текст, съдържащ малки и главни латински букви, интервали, нови редове, точки, запетаи, въпросителни и удивителни знаци. Краят на входа се обозначава със знака ~ (тилда).

**Изход:**

Входният текст, преработен по следните изисквания:

- Заглавния ред да е отделен от основния текст с точно 1 празен ред, а между всеки следващи два абзаца да няма празни редове (както и след последния);
- Всяко изречение да започва с главна буква. В заглавния ред всяка дума започва с главна буква. Навсякъде другаде имаме малки букви. (Изреченията се отделят с нов ред, точка, удивителен и/или въпросителен знак);
- Да няма повече от 1 интервал между които и да е две думи и да няма интервали в началото и края на всеки абзац (включително заглавието и празния ред след заглавието);
- В случай на препинателен знак - знака се залепя за лявата дума, като има интервал между него и дясната дума (точка, запетая, въпросителен и удивителен знак);
- Ако препинателен знак е в край на абзац, след него няма интервал.

### Ограничения:
- Дължината на входа не превишава 1024 символа
- Задължително текстът се състои от заглавие и поне още един параграф
- Символа за край на входа **не е** част от текста
- Всеки абзац завършва с **.**, **!** или **?** (или съответно - с тилда)

### Пример:

**Вход:** <br>
CheSS gAme <br>
<br>
ChESS iS oNE  of the  OLDEST thoughT GAMES  and among THE FIRST displays OF THE uSe oF MatheMATicS FOR enTERtainmENT . due to THE algorithmic NATURE	of	the gAmE	,itS proPer DEVelopMent REQuiRes ESSENTIAL    SKILLs  iN PrograMMing   , strucTURING    ALGORIthmS ,goOd CoMpUtEr MeMorY mAnAgEmEnT	anD MaNY otHeR skIlLs tHaT aRe EssEnTiAl fOr    a GooD prograMMer . <br>
<br>
The GOAL of this projeCT is~

**Изход:** <br>
Chess Game <br>
<br>
Chess is one of the oldest thought games and among the first displays of the use of mathematics for entertainment. Due to the algorithmic nature of the game, its proper development requires essential skills in programming, structuring algorithms, good computer memory management and many other skills that are essential for a good programmer. <br>
The goal of this project is <br>
