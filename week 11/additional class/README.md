## Допълнително обучение 16.12.2025

### Задача 1

Докато Аня е навън, Ванката е решил да пакости и да преформатира на случаен принцип документацията на проекта ѝ по програмиране.

Аня винаги проверява документите, преди да ги изпрати, но този път пораженията са твърде много, за да се поправят на ръка. Да се напише програма, която форматира разбъркания текст.

**Вход:**

Текст, съдържащ малки и главни латински букви, интервали, нови редове, точки, запетаи, въпросителни и удивителни знаци. Краят на входа се обозначава със знака ~ (тилда).

**Изход:**

Входният текст, преработен по следните изисквания:

- Заглавния ред да е отделен от основния текст с точно 1 празен ред, а между всеки следващи два абзаца да няма празни редове (както и след последния);
- Всяко изречение да започва с главна буква. В заглавния ред всяка дума започва с главна буква. Навсякъде другаде имаме малки букви. (Изреченията се отделят с нов ред, точка, удивителен и/или въпросителен знак);
- Да няма повече от 1 интервал между които и да е две думи и да няма интервали в началото и края на всеки абзац (включително заглавието и празния ред след заглавието);
- В случай на препинателен знак, знакът се залепя за лявата дума, като има интервал между него и дясната дума (точка, запетая, въпросителен и удивителен знак);
- Ако препинателен знак е в край на абзац, след него няма интервал.

### Ограничения:
- Дължината на входа не превишава 1024 символа
- Задължително текстът се състои от заглавие и поне още един параграф
- Символа за край на входа **не е** част от текста
- Всеки абзац завършва с **.**, **!** или **?** (или съответно - с тилда)

### Пример:

**Вход:** <br>
CheSS gAme <br>
<br>
ChESS iS oNE  of the  OLDEST thoughT GAMES  and among THE FIRST displays OF THE uSe oF MatheMATicS FOR enTERtainmENT . due to THE algorithmic NATURE	of	the gAmE	,itS proPer DEVelopMent REQuiRes ESSENTIAL    SKILLs  iN PrograMMing   , strucTURING    ALGORIthmS ,goOd CoMpUtEr MeMorY mAnAgEmEnT	anD MaNY otHeR skIlLs tHaT aRe EssEnTiAl fOr    a GooD prograMMer . <br>
<br>
The GOAL of this projeCT is~

**Изход:** <br>
Chess Game <br>
<br>
Chess is one of the oldest thought games and among the first displays of the use of mathematics for entertainment. Due to the algorithmic nature of the game, its proper development requires essential skills in programming, structuring algorithms, good computer memory management and many other skills that are essential for a good programmer. <br>
The goal of this project is <br>

### Задача 2
Даден е следния style guide: 
> - имената на променливите се пишат в `camelCase` 
> - избягват се незначещи имена - по възможност се използват думи или общоприети съкращения
>    - изписват се на английски език
>    - ако в задачата входните данни са именувани, правилото е да се използва даденото име
>    - изключение правят общоприети еднобуквени променливи - `i`, `j`, `k`, `n`, в съответните сценарии
> - имената на константите се пишат в `UPPER_SNAKE_CASE` 
> - избягват се "магически числа" - случайни числа в кода, неприсвоени на константи
> - логическите части на кода се отделят с един празен ред
> - операторите се ограждат от интервали
> - влагането на тернални оператори е непрепоръчително
> - масив се дефинира само с константен размер
> - препоръчва се използването на тип `size_t` за размерност
> - избягва се връщането на указатели като резултат от изпълнение на функция
> - динамично заделената памет винаги се изчиства в края на областта на заделяне
> - предпочита се използването на `nullptr` вместо `NULL`
> - предпочита се използването на `std::cin.getline` за четене на низове

Даден е следния код, който решава задачата. Да се поправи в съгласие с горния style guide.
[task 02 example](https://forms.gle/xsuCGFoHLtXrZiwF6)

Да се напише функция, която приема списък от size думи и връща изречението, получено от конкатенирането на всички думи, започвайки отзад напред

### Забележка: 
Думите съдържат не повече от 128 символа. Броят на думите size е по-голям от 2 и по-малък от 1024

### Пример:

**Вход:** <br>
8 <br>
faster <br> 
be <br>
to <br>
computer <br>
my <br>
like <br>
would <br>
I

**Изход:** I would like my computer to be faster


### Задача 3

Път от файловата система представлява имената на вложените директории, през които трябва да се мине, за да се достигне до даден файл, като имената на директориите са разделени със `/`. Пример: пътят `/dir1/dir2/dir3/file.h` описва, че за да се стигне до файла `file.h`, трябва последователно да минем през директориите `/` , `dir1`, `dir2`, `dir3`.

Да се напише програма, която чете от стандартния вход числото `n` и `n` на брой пътища от файловата система, и извежда броя директории в цялата файлова система. Максималния брой пътища е 1024, а максималната дължина на един път е 128. Имената на директориите и файловете са съставени само от малки латински букви, като приемаме, че имената на файловете съдържат точно 1 символ `.`.

Да се валидира:
- стойността на `n`
- че няма директория с празно име (пример: `/dir1//file.h`)
- че няма директория, която не започва от главната директория `/` (т.е. директория, която не започва с ‘`/`‘ )
- че няма файл, който да има поддиректории (пример: `/dir1/file1.exe/dir2/file2.txt`)



