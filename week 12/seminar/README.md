
### Задача 1

Задача разглежда лабиринт под формата на матрица с размерност rows x cols, където свободно квадратче се отбелязва с ‘.’, а стена с ‘-’. Да се напише функция, която намира дали има път от горния ляв ъгъл на матрицата (0, 0) до долния десен ъгъл на матрица (N-1, M-1), движейки се в четирите основни посоки - наляво, надясно, нагоре и надолу.

### Примери:
**Вход:** <br>
4 4 <br>
. - - . <br>
. . - - <br>
. - . . <br>
. . . .

**Изход:**  Yes

**Вход:** <br>
2 5 <br>
. - - . . <br>
. - - - -

**Изход:**  No

---

### Задача 2

Да се напише функция, която пресмята стойността на израз, формулиран чрез цели числа, знаци за събиране и умножение и скоби. Приоритет на операциите да НЕ се взима под внимание.

**Забележка:** Низът за израза е статично заделен и съдържат не повече от 128 символа. Изразът е коректно въведен, съдържащ единствено числата между 0 и 9, отварящи и затварящи скоби и операциите + и *.

### Примери:

**Вход:** 2+3*((1+4)*5)+7 <br>
**Изход:** 132

**Вход:** 2+(3*25)+7 <br>
**Изход:** 132

---

### Задача 3

Ванката има S стълбища в своя дом, които обича да изкачва през 1, 2 или 3 стъпала. Понеже е много любознателен и не обича да му е скучно, той се чуди по колко различни начина може да изкачи всяко стълбище. Да се напише програма, кояго пресмята възможните начини.

На първия ред от стандартния вход се задава S - броя стълбища. Всеки от следващите S реда съдържа число N - броя стълби на всяко стълбище.

### Пример:

**Вход:** <br>
3 <br>
1 <br>
3 <br>
7

**Изход:** <br>
1 <br>
4 <br>
44

---

### Задача 4

Даден е двумерен масив с размери NxM, образуван от 1 и 0. Област се нарича група съседни единици. Съседни на дадена клетка са тези отгоре, отдолу, отляво и отдясно. Да се изведе броя области в масива.

### Пример:

**Вход:** <br>
4 6 <br>
0 1 1 0 0 0 <br>
1 1 0 1 1 0 <br>
0 0 0 0 0 1 <br>
1 1 1 1 1 0

**Изход:** 4

### Обяснение на примера
Областите са маркирани със съответния номер - от 1 до 4

0 1 1 0 0 0 <br>
1  1 0 2  2 0 <br>
0 0 0 0 0 3 <br>
4  4  4 4 4 0

---

### Задача 5

В сезона на празниците Дядо Коледа е закачил коледни лампички из цяла Лапландия. Те светват и изгасват по следния алгоритъм:

- В даден момент само една лампичка променя състоянието си (светва/изгасва)
- Лампичка №1 може винаги да променя състоянието си
- Лампичката, която се намира след първата вече светеща лампичка, може да променя състоянието си
- Ако всички лампички светнат, всички изгасват и алгоритъмът започва отново.

Сега джуджетата се чудят, следвайки този алгоритъм, в какъв ред биха светнали поредица от **N** на брой лампички.

На стандартния ред да се изведе поредица от *<знак><номер>*, където <*номер*> e число между **1** и **N** и означава номер на лампичка, а *<знак>* е **‘+’** или **‘**-**’,** ако поредната лампичка се светва или се изгася.

### Пример:

**Вход:** 3<br>
**Изход:** <br>
+1 <br>
+2 <br>
-1 <br>
+3 <br>
+1 <br>

### Обяснение на примера
По стъпки, като ○ бележи светеща лаппичка, а ⬤ - изгасена:

⬤⬤⬤ <br>
○⬤⬤ <br>
○○⬤ <br>
⬤○⬤ <br>
⬤○○ <br>
○○○

---

### Задача 6

Ванката иска да купи подаръци на стойност **M**, като разполага с неограничен брой монети от общо **N** номинала. По колко начина може да стане това?

**Вход**: **M** и **N**, последвани от **N** цели числа – стойностите на монетите.

### Пример:

**Вход:** <br>
10 5 <br>
1 3 10 6 20

**Изход:** 7

### Обяснение на примера
1+1+1+1+1+1+1+1+1+1=10 <br> 
3+1+1+1+1+1+1+1=10 <br>
3+3+1+1+1+1=10 <br>
3+3+3+1=10 <br>
6+1+1+1+1=10 <br>
6+3+1=10 <br>
10=10

---

